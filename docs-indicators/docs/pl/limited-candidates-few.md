## Mała liczba wykonawców, którzy zostaną zaproszeni do udziału w postępowaniu [+]

**Nazwa angielska zaadaptowanego wskaźnika**: The predefined number of candidates is low

**Nazwa angielska oryginalnego wskaźnika**: The actual or predefined number of candidates is low (2.2.1.25)

**One-liner:** Zamawiający znacznie ograniczył liczbę kandydatów, którzy przejdą etap tzw. prekwalifikacji (selekcji)

### Opis rozszerzony

Niektóre tryby postępowania o udzielenie zamówienia publicznego maja charakter dwustopniowy. Dotyczy tu przetargu ograniczonego, negocjacji z ogłoszeniem, dialogu konkurencyjnego i partnerstwa innowacyjnego. Na pierwszym etapie takiego postępowania wykonawcy składają wnioski o dopuszczenie do udziału w postępowaniu wykazując jednocześnie spełnianie warunków określonych przez zamawiającego i Prawo zamówień publicznych. Do drugiego etapu przejdą jedynie ci wykonawcy, który te warunki spełniają w najwyższym stopniu. Liczbę wykonawców zaproszonych do dalszej części postępowania określa zamawiający w ogłoszeniu o zamówieniu, przy czym zgodnie z ustawą (i dyrektywą) liczba ta nie może być mniejsza niż 5 (przetarg ograniczony) lub 3 (pozostałe wskazane wyżej tryby).

Naturalnie może okazać się, że w toku postępowania warunki spełnia mniejsza liczba wykonawców – w takim przypadku do drugiego etapu dopuszczeni zostają wszyscy wykonawcy spełniający warunki. Niemniej jednak odgórne określenie liczby wykonawców, którzy zostaną zaproszeni do udziału na poziomie niższym niż wskazany wyżej (5 lub 3), stanowi naruszenie prawa, ale także prowadzi do ograniczenia konkurencyjności postępowania, co może być skutkiem korupcji.

### Opis techniczno-prawny

#### TED2004

IV.1.1 „rodzaj procedury" / „type of procedure” – zaznaczona opcja „ograniczona” / „restricted” albo „ograniczona przypieszona” / „accelerated restricted” albo „negocjacyjna” / „negociated” albo „negocjacyjna przypieszona” / „accelerated negotiated” albo „dialog konkurencyjny” / „competitive dialogue”

oraz

IV.1.2 „ograniczenie liczby wykonawców…" / „limitations on the number of operators” – którakolwiek ze wskazanych wartości jest niższa niż 5

#### TED2014

IV.1.1 „rodzaj procedury" / „type of procedure” – zaznaczona opcja „procedura ograniczona” / „restricted procedure”

oraz

II.2.9. „informacje o ograniczeniu liczby zaproszonych kandydatów…" / „information about the limits on the number of candidates” – którakolwiek ze wskazanych wartości jest niższa niż 5

ponadto

IV.1.1 „rodzaj procedury" / „type of procedure” – zaznaczona opcja „procedura konkurencyjna z negocjacjami” / „competitive procedure with negotiation” albo „dialog konkurencyjny” / „competitive dialogue” albo „partnerstwo innowacyjne” / „innovation partnership”

oraz

II.2.9. „informacje o ograniczeniu liczby zaproszonych kandydatów…" / „information about the limits on the number of candidates” – którakolwiek ze wskazanych wartości jest niższa niż 3

#### BZP2013

IV 1.1. tryb udzielenia zamówienia – zaznaczona opcja „przetarg ograniczony"

oraz

IV.1.1 „przewidywana liczba wykonawców…" – wskazana wartość jest mniejsza niż 5

ponadto

IV 1.1. tryb udzielenia zamówienia – zaznaczona opcja „negocjacje z ogłoszeniem" albo „dialog konkurencyjny”

oraz

IV.1.1 „przewidywana liczba wykonawców…" – wskazana wartość jest mniejsza niż 3

#### BZP2016

IV 1.1. tryb udzielenia zamówienia – zaznaczona opcja „przetarg ograniczony"

oraz

IV.1.6 „przewidywana liczba wykonawców…" – wskazana wartość jest mniejsza niż 5

ponadto

IV 1.1. tryb udzielenia zamówienia – zaznaczona opcja „negocjacje z ogłoszeniem" albo „dialog konkurencyjny” albo „partnerstwo innowacyjne”

oraz

IV.1.6 „przewidywana liczba wykonawców…" – wskazana wartość jest mniejsza niż 3

### Umocowanie prawne

Wskazanie mniejszej liczby wykonawców stanowi naruszenie art. 51 ust 1 (przetarg ograniczony), art. 57 ust 2 (negocjacje z ogłoszeniem i partnerstwo innowacyjne) oraz art. 60d ust 2 (dialog konkurencyjny)
