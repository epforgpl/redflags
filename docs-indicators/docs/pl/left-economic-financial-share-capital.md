## Sytuacja ekonomiczna lub finansowa – wymogi dotyczące wysokości kapitału zakładowego bądź akcyjnego

**Nazwa angielska zaadaptowanego wskaźnika**: Economic and financial ability – criteria for share capital

**Nazwa angielska oryginalnego wskaźnika**: Economic and financial ability – criteria for capital (levels) – 2.2.1.13

**One-liner:** Zamawiający zamierza dopuścić do udziału w postępowaniu wyłącznie wykonawców z kapitałem zakładowym lub akcyjnym w określonej wysokości

### Opis rozszerzony 

Istota i funkcje warunku dotyczącego sytuacji finansowej lub ekonomicznej zostały opisane przy wskaźniku „Sytuacja ekonomiczna lub finansowa – brak minimalnych wymagań". Prawo zamówień publicznych, a w szczególności rozporządzenie w sprawie rodzajów dokumentów, jakich może żądać zamawiający, nie pozwala na sformułowanie tego warunku poprzez określenie minimalnej wielkości kapitału zakładowego lub akcyjnego. Oprócz braku podstaw prawnych istnieją także inne argumenty przemawiające przeciwko takim wymogom. Po pierwsze, wysokość kapitału zakładowego lub akcyjnego nie odnoszą się do aktualnej sytuacji ekonomicznej lub finansowej wykonawcy. Po drugie taki wymóg w sposób bezprawny ograniczałby krąg potencjalnych wykonawców wyłącznie do takich przedsiębiorstw, u których występuje kapitał zakładowy (spółka z ograniczoną odpowiedzialnością) lub akcyjny (spółka akcyjna). Czerwona flaga sygnalizuje zatem potencjalne naruszenie prawa, niedozwolone ograniczenie dostępu do zamówienia i potencjalnie stojące za tym zachowania korupcyjne.

### Opis techniczno-prawny

#### TED2004

III.2.2. „zdolność ekonomiczna i finansowa"/”economic and financial ability” – wpis z użyciem wyrażeń „kapitał zakładowy”, „kapitał akcyjny”, „kapitał zakładowy lub akcyjny” (użytych w różnych przypadkach – nie tylko w mianowniku)

#### TED2014

III.1.2. „sytuacja ekonomiczna i finansowa" / economic and financial standing” – wpis z użyciem wyrażeń „kapitał zakładowy”, „kapitał akcyjny”, „kapitał zakładowy lub akcyjny” (użytych w różnych przypadkach – nie tylko w mianowniku)

#### BZP2013

III.3.5. "Sytuacja ekonomiczna i finansowa"  – wpis z użyciem wyrażeń „kapitał zakładowy”, „kapitał akcyjny”, „kapitał zakładowy lub akcyjny” (użytych w różnych przypadkach – nie tylko w mianowniku)

#### BZP2016

III.1.2 "sytuacja ekonomiczna lub finansowa" – wpis z użyciem wyrażeń „kapitał zakładowy”, „kapitał akcyjny”, „kapitał zakładowy lub akcyjny” (użytych w różnych przypadkach – nie tylko w mianowniku)


### Umocowanie prawne

O ile ustawa (art. 22c PZP) zawiera otwarty katalog parametrów finansowo-ekonomicznych, które mogą podlegać weryfikacji, o tyle rozporządzenia Ministra Rozwoju (obecnie – projekt) przewiduje możliwość badania jedynie: a. obrotów, aktywów i zobowiązań, b. wysokości posiadanych środków finansowych/zdolności kredytowej, c. faktu ubezpieczenia  od odpowiedzialności cywilnej.

Wymóg dotyczący kapitału zakładowego lub akcyjnego w określonej wysokości naruszy art. 22 ust. 1a PZP w związku z art. 22c oraz § 2 ust 2 Rozporządzenia Ministra Rozwoju w sprawie rodzajów dokumentów.
