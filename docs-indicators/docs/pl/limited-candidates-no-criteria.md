## Brak kryteriów selekcji

**Nazwa angielska zaadaptowanego wskaźnika**: No criteria for choosing the limited number of candidates

**Nazwa angielska oryginalnego wskaźnika**: No criteria specified for the limitation of candidate number (2.2.1.26)

**One-liner:** Zamawiający nie określił kryteriów wyboru wykonawców, którzy zostaną dopuszczeni do drugiego etapu postępowania.

### Opis rozszerzony

Procedury dwustopniowe zostały już krótko scharakteryzowane w opisie wskaźnika „Mała liczba wykonawców, którzy zostaną zaproszeni do udziału w postępowaniu". Ich istota polega na tym, że do drugiego etapu przechodzą jedynie ci wykonawcy, którzy spełniają warunki udziału w postępowaniu, jednak nie więcej niż liczba określona w ogłoszeniu o zamówieniu. W przypadku dużego zainteresowania zamówieniem może się zdarzyć, ze zamawiający będzie zobowiązany ułożyć „listę rankingową” wykonawców. Wówczas do drugiego etapu wejdzie np. jedynie pierwszych pięciu wykonawców, którzy w najwyższym stopniu spełniają warunki udziału w postępowaniu. O miejscu na liście decydują tzw. kryteria selekcji (wcześniej nazywane kryteriami prekwalifikacji). W praktyce polega to na określeniu minimalnych (brzegowych) warunków udziału w postępowaniu (np. wykonanie dwóch robót budowlanych o wartości min. 1 mln zł.) i wskazaniu liczby punktów, które będą przyznawane za spełnianie warunków w wyższym stopniu (np. 1 punkt za każdą dodatkową robotę budowlaną o wartości min. 1 mln zł.). Kryteria selekcji muszą być znane wszystkim wykonawcom, co stanowi zabezpieczenie przez nieprawidłowościami. Brak kryteriów selekcji będzie oznaczone czerwoną flagą ze względu na naruszenie prawa oraz na ryzyko nadużyć na etapie oceny wniosków o dopuszczenie do udziału w postępowaniu.

### Opis techniczno-prawny

#### TED2004

IV.1.1. „rodzaj procedury"/”type of procedure” – wybór którejkolwiek opcji z wyjątkiem „otwartej”/”open”

oraz

IV.1.2. „ograniczenie liczby wykonawców…" / „Limitations on the number of operators…”, sekcja „obiektywne kryteria wyboru ograniczonej liczby kandydatów” / ”objective criteria for choosing the limited number of candidates” – brak wpisu lub wpis krótszy niż 300 znaków (ze spacjami)

#### TED2014

IV.1.1. „rodzaj procedury" / „type of procedure” - wybór którejkolwiek opcji z wyjątkiem „procedury otwartej”/”open procedure”

oraz

II.2.9. „informacje o ograniczeniu liczby zaproszonych kandydatów" / „information about the limits on the number of candidates to be invited”, sekcja sekcja „obiektywne kryteria wyboru ograniczonej liczby kandydatów” / ”objective criteria for choosing the limited number of candidates” – brak wpisu lub wpis krótszy niż 300 znaków (ze spacjami)

#### BZP2013

IV.1.1. „tryb udzielenia zamówienia" – wybór opcji „przetarg ograniczony” albo „negocjacje z ogłoszeniem” albo „dialog konkurencyjny”

oraz

IV.1.2. „przewidywana liczba wykonawców…", sekcja „opis sposobu dokonywania wyboru wykonawców…” – brak wpisu lub wpis krótszy niż 300 znaków (ze spacjami)

#### BZP2016

IV.1.1. „tryb udzielenia zamówienia" – wybór opcji „przetarg ograniczony” albo „negocjacje z ogłoszeniem” albo „dialog konkurencyjny” albo „partnerstwo innowacyjne”

oraz

IV.1.6. „przewidywana liczba wykonawców…", sekcja „kryteria selekcji wykonawców” – brak wpisu lub wpis krótszy niż 300 znaków (ze spacjami)

### Umocowanie prawne

Brak zamieszczenia kryteriów selekcji w ogłoszeniu o zamówieniu stanowi naruszenie art. 48 ust 2 pkt 8a PZP (przetarg ograniczony, negocjacje z ogłoszeniem, dialog konkurencyjny) lub art. 73b ust 1 pkt 2 PZP.
