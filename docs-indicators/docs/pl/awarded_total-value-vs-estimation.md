## Stosunek ceny wybranej oferty do szacunkowej wartości zamówienia [+]

*Wskaźnik dotyczy ogłoszenia o udzieleniu zamówienia.*

**Nazwa angielska zaadaptowanego wskaźnika**: Ratio of the total value of the contract to the estimated value

**Nazwa angielska oryginalnego wskaźnika**: Ratio of the total final value and the estimated value (2.2.2.4)

**One-liner:** Duże dysproporcje pomiędzy ceną wybranej oferty, a wartością szacunkową zamówienia

### Opis rozszerzony 

Prawo zamówień publicznych nakazuje zamawiającemu ustalić szacunkową wartość zamówienia z należytą starannością. Szacowanie wartości zamówienia następuje jeszcze przed wszczęciem postępowania – na etapie jego przygotowania. Sytuacja, gdy cena wybranej oferty znacząco przewyższa szacunkową wartość zamówienia może być efektem braku efektywnej konkurencyjności postępowania – ta zaś może wynikać z zachowań korupcyjnych. W sytuacji odwrotnej, tj. gdy cena wybranej oferty jest znacząco niższa od wartości zamówienia możemy mieć do czynienia z rażąco niską ceną, a więc z przypadkiem, w którym oferta powinna być odrzucona. Zaniechanie odrzucenia oferty może być skutkiem zachowań korupcyjnych. Ponadto, ryzyko korupcji istnieje na etapie realizacji zamówienia. Jest bowiem prawdopodobne, że wykonawca będzie nakłaniał zamawiającego do podwyższenia wynagrodzenia lub zmiany opisu przedmiotu zamówienia w celu obniżenia kosztów jego wykonania.

Wskaźnik oznaczy postępowanie czerwoną flagą, jeżeli cena jest niższa o ok. 10% od wartości szacunkowej zamówienia oraz gdy cena jest wyższa o ok. 50 % od wartości zamówienia.

### Opis techniczno-prawny

#### TED2004

V.4. „Informacje na temat wartości zamówienia"/ „Information on value of contract”

Sekcja „początkowa szacunkowa wartość zamówienia"/ „initial estimated value of the contract” – system ustala wartość „bez VAT”/”excluding VAT”

Sekcja „całkowita końcowa wartość zamówienia" / „Total final value of contract” – system ustala wartość „bez VAT”/”excluding VAT”



Różowa flaga gdy:

 „całkowita końcowa wartość" jest wyższa o 30% od „początkowej szacunkowej wartości”

„całkowita końcowa wartość" jest niższa o 30% od „początkowej szacunkowej wartości”



#### TED2014



V.2.4. „Informacje na temat wartości zamówienia/części (bez VAT)"/ „Information on value of contract/lot (excluding VAT)”

Sekcja „początkowa szacunkowa całkowita wartość zamówienia"/ „initial estimated total value of the contract” – system ustala wartość

Sekcja „całkowita końcowa wartość zamówienia" / „Total final value of contract” – system ustala wartość



Różowa flaga gdy:

 „całkowita końcowa wartość" jest wyższa o 30% od „początkowej szacunkowej całkowitej wartości”

„całkowita końcowa wartość" jest niższa o 30% od „początkowej szacunkowej całkowitej wartości”



#### BZP2013



IV.5. „Szacunkowa wartość zamówienia (bez VAT)" – system ustala wartość

IV.6. „ Cena wybranej oferty" – system ustala wartość



Flaga różowa jeżeli cena (IV.6) jest o co najmniej 10 % niższa od wartości szacunkowej (IV.5)

Oraz gdy

Cena (IV.6) jest o co najmniej 50% wyższa od wartości szacunkowej (IV.5)



#### BZP2016



IV.2. "Całkowita wartość zamówienia, wartość bez VAT" – system ustala wartość

IV.6. „ Cena wybranej oferty/wartość umowy" – system ustala wartość



Flaga różowa jeżeli cena (IV.5) jest o co najmniej 10 % niższa od wartości szacunkowej (IV.2)

Oraz gdy

Cena (IV.5) jest o co najmniej 50% wyższa od wartości szacunkowej (IV.2)



### Umocowanie prawne

Udzielenie zamówienia o wartości odbiegającej od wartości szacunkowej zamówienia per se nie stanowi naruszenia PZP.
