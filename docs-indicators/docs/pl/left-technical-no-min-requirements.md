## Zdolność techniczna lub zawodowa – brak minimalnych wymagań

**Nazwa angielska zaadaptowanego wskaźnika**: Technical capacity – no minimum requirements

**Nazwa angielska oryginalnego wskaźnika**: Technical capacity – no minimum requirements (2.2.1.16)

**One-liner:** Zamawiający nie określił minimalnego poziomu zdolności technicznej

### Opis rozszerzony 

Wykonanie niektórych zamówień wymaga od wykonawców dysponowania określonymi zasobami technicznymi (np. odpowiednim sprzętem) oraz odpowiednią wiedzą i doświadczeniem. W takich sytuacjach zamawiający powinien postawić warunek dotyczący tzw. zdolności technicznej lub zawodowej. W istocie jest to grupa kilku różnych warunków, których łączy funkcja – wyeliminowanie z postępowania wykonawców, którzy ze względu na brak wiedzy, doświadczenia i/lub potencjału technicznego nie są w stanie prawidłowo zrealizować zamówienie. Na warunek zdolności technicznej lub zawodowej składają się:

a. Wiedza i doświadczenie uzyskane we wcześniej wykonanych zamówieniach
b. Potencjał kadrowy, czyli dysponowanie osobami odpowiednio przygotowanymi do realizacji zamówienia
c. Potencjał techniczny, czyli dysponowanie narzędziami i urządzeniami niezbędnymi do wykonania zamówienia.

Zamawiający, który nie wprowadza tego warunku do ogłoszenia o zamówieniu i specyfikacji istotnych warunków zamówienia nie narusza Prawa zamówień publicznych, jednak naraża się na konieczność wyboru wykonawcy, który najprawdopodobniej nie da rady prawidłowo wykonać danego zamówienia. U podstaw tego zaniechania zamawiającego mogą leżeć zachowania korupcyjne. Sytuacja, w której dochodzi do wyboru takiego wykonawcy może również prowadzić do ryzyka korupcji na etapie realizacji zamówienia (np. w celu zmiany technologii wykonania zamówienia w sposób dostosowany do technicznych możliwości wykonawcy, w celu zaniechania naliczania kar umownych, w celu odbioru robót, które zostały nieprawidłowo wykonane).

Wskaźnik stanowi modyfikację oryginalnego wskaźnika 2.2.1.16 (Technical capacity – no minimum requirement defined). Po pierwsze został rozszerzony na zdolność techniczną lub zawodową (w przeciwieństwie do pierwotnej zdolności technicznej). Brak warunków w zakresie zdolności zawodowej może mieć takie same podłoże i wywoływać takie same skutki, jak brak warunków dotyczących zdolności technicznej.

Po drugie, wskaźnik został ograniczony do zamówień na usługi i dostawy. Wynika to ze specyfiki polskich zamówień publicznych. Wielu zamawiających nie wprowadza warunków udziału w postępowaniu w przypadku zamówień prostych, nie wymagających szczególnych kwalifikacji czy zasobów. Zdolność techniczna lub zawodowa jest szczególnie istotna przy zamówieniach na usługi lub roboty budowlane, natomiast przy zamówieniach na dostawy ma dużo mniejsze znaczenie.

### Opis techniczno-prawny

#### TED2004

II.1.2. „rodzaj zamówienia…" / „Type of contract…” – zaznaczona opcja „roboty budowlane”/”works” lub „usługi”/”services”

oraz

III.2.3. – brak wpisu


#### TED2014

II.1.3. „rodzaj zamówienia"/”type of contract” – zaznaczona opcja „roboty budowlane”/”works” lub „usługi”/”services”

Oraz

III.1.3. „zdolność techniczna i kwalifikacje zawodowe"/technical and professional ability” – brak wpisu

#### BZP2013

II.1.2. „Rodzaj zamówienia" – zaznaczona opcja „roboty budowlane” lub „usługi”

Oraz

III.3.2. („wiedza i doświadczenie"), III.3.3. („potencjał techniczny”), III.3.4. („osoby zdolne do wykonania zamówienia”) – brak wpisu choćby w jednej z tych sekcji

#### BZP2016

II.2. „Rodzaj zamówienia" – zaznaczona opcja „roboty budowlane” lub „usługi”

Oraz

III.1.3 „zdolność techniczna lub zawodowa" – brak wpisu


### Umocowanie prawne

Nie postawienie tego warunku nie stanowi naruszenia PZP.
