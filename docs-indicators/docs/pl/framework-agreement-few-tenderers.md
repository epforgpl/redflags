## Umowa ramowa z nieliczną grupą wykonawców

**Nazwa angielska zaadaptowanego wskaźnika**: Framework agreement with small group of tenderers

**Nazwa angielska oryginalnego wskaźnika**: Framework agreement with several tenderers (with less than 3 tenderers participating) – 2.2.1.3.

**One-liner:** Zamawiający zamierza zawrzeć umowę ramową tylko z dwoma wykonawcami.

### Opis rozszerzony 

Jest to modyfikacja wskaźnika „Umowa ramowa z jednym wykonawcą" (2.2.1.2). Ten wskaźnik oznaczy postępowanie czerwoną flagą ze względu na ograniczenie (a nie wyłączenie, jak w przypadku 2.2.1.2) konkurencji i związane z tym ryzyko wystąpienia zachowań korupcyjnych. Zgodnie z dotychczas obowiązującymi przepisami zamawiający mógł zmierzać do zawarcia umowy ramowej z jednym wykonawcą lub z kilkoma, lecz nie mniej niż trzema, wykonawcami. Czerwona flaga sygnalizowała więc także bezprawność działań zamawiającego. Od 28.07.2016 r. Prawo zamówień publicznych nie zabrania ograniczenia liczby stron umowy ramowej do 2 wykonawców. Mimo to, tak niewielka liczba wykonawców, z którymi zamawiający zamierza zawrzeć umowę ramową nie zabezpiecza postępowania przez ryzykiem korupcji w sposób zadowalający.

### Opis techniczno-prawny

#### TED2004

II.1.4. – zaznaczona opcja „Umowa ramowa z kilkoma wykonawcami"/”Framework agreement with several operators” + „Liczba”/”Number” – 2 lub „liczba maksymalna”/”maximum numer” - 2

#### TED2014

IV.1.3. – zaznaczona opcja „zamówienie obejmuje zawarcie umowy ramowej"/”The procurement involves the establishment of a framewok agreement” + zaznaczona opcja „Umowa ramowa z kilkoma wykonawcami”/”Framework agreement with several operators” + wskazana „Szacowana maksymalna liczba uczestników planowanej umowy”/”Envisaged maximum numer of participant to the framework agreement” - 2

#### BZP2013

**Stosowanie wskaźnika do BZP2013**: niemożliwe - brak niezbędnych danych w formularzach BZP2013

#### BZP2016

Część wstępna ogłoszenia – zaznaczona opcja „Ogłoszenie dotyczy zawarcia umowy ramowej".

IV.1.7. – zaznaczona opcja „Umowa ramowa będzie zawarta z kilkoma wykonawcami" + zaznaczona odpowiedź „tak” + wskazana „maksymalna liczba uczestników umowy ramowej”

### Umocowanie prawne

W przypadku postępowań wszczętych przed 28 lipca 2016 r. czerwona flaga oznaczy nie tylko ryzyko korupcji, ale także bezprawność działań zamawiającego (tj. naruszenie art. 100 ust. 3 pkt 2 PZP).


