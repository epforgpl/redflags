## Termin płatności jako kryterium oceny ofert

**Nazwa angielska zaadaptowanego wskaźnika**: Award criterion – payment deadline

**Nazwa angielska oryginalnego wskaźnika**: Award criterion – payment deadline (2.2.1.28)

**One-liner:** Jednym z kryteriów oceny ofert jest termin płatności

### Opis rozszerzony 

Oferty złożone w postępowaniu są oceniane według kryteriów określonych przez zamawiającego w ogłoszeniu o zamówieniu. Dobór kryteriów stanowi zawsze decyzję zamawiającego, aczkolwiek Prawo zamówień publicznych zawiera pewne ograniczenia w tym zakresie. Zgodnie z ustawą kryteria oceny ofert muszą odnosić się do przedmiotu zamówienia. Prawo zamówień publicznych nie zabrania stosowania kryterium terminu płatności. Jego wprowadzenie skutkuje jednak tym, że oferenci chcąc zwiększyć swoje szanse na uzyskanie zamówienia będą oferowali jak najdłuższe terminy zapłaty wynagrodzenia. Takie parametry przetargu mogą zniechęcać niektórych przedsiębiorców do udziału w nim. Ponadto kryterium to stawia w lepszej pozycji tych wykonawców, których stać na zaoferowanie długiego terminu zapłaty. W kryterium terminu płatności tkwi więc potencjał ograniczenia konkurencyjności postępowania oraz nierównego traktowania wykonawców. Istnieje również ryzyko, że wprowadzenie takiego terminu jest efektem działań korupcyjnych oraz że może do nich dojść już po zrealizowaniu zamówienia (szybsza zapłata w zamian za korzyść majątkową).

### Opis techniczno-prawny

#### TED2004

IV.2.1 „kryteria udzielenia zamówienia"/ „award criteria” – w sekcji, w której wpisuje się poszczególne kryteria znajduje się wpis „termin płatności” albo „termin zapłaty” albo „warunki płatności” albo „warunki zapłaty”

#### TED2014

Brak informacji

#### BZP2013

IV.2.1. „kryteria oceny ofert" – w sekcji, w której wpisuje się poszczególne kryteria znajduje się wpis „termin płatności” albo „termin zapłaty” albo „warunki płatności” albo „warunki zapłaty”

#### BZP2016

IV.2.2. „kryteria" – wpis „termin płatności” albo „termin zapłaty” albo „warunki płatności” albo „warunki zapłaty”

### Umocowanie prawne

Zastosowanie tego kryterium nie stanowi naruszenia PZP.
