## Zdolność techniczna lub zawodowa – wartość wykonanych wcześniej zamówień jest większa od wartości zamówienia

**Nazwa angielska zaadaptowanego wskaźnika**: Technical capacity – value of performed contracts exceeds estimated value of the contract

**Nazwa angielska oryginalnego wskaźnika**: Technical capacity – reference value > estimated value (2.2.1.17)

**One-liner:** Zamawiający wymaga wykazania się wiedzą i doświadczeniem polegającymi na wcześniejszym wykonaniu zamówień, których wartość przekracza wartość szacunkową zamówienia.

### Opis rozszerzony 

Wykonanie niektórych zamówień wymaga od wykonawców dysponowania nie tylko określonymi zasobami technicznymi (np. odpowiednim sprzętem) ale także odpowiednią wiedzą i doświadczeniem. Zamawiający stawiając warunek wiedzy i doświadczenia oczekuje od wykonawców wykazania, że w przeszłości prawidłowo wykonali  dostawy, usługi lub roboty budowlane zbliżone charakterem do przedmiotu zamówienia. Na dowód wykonawcy ci są zobowiązani do przedstawienia wykazu zrealizowanych zamówień oraz dokumentów potwierdzających, że zamówienia te zostały wykonane należycie (tzw. referencji). Można więc powiedzieć, że zamawiający zmierza do poznania "historii" danej firmy w celu weryfikacji, czy jej wiedza i doświadczenie dają nadzieję, na bezproblemowe wykonanie zamówienia.

Z punktu widzenia opisywanego wskaźnika istotna jest wartość wykonanych wcześniej zamówień. Prawo zamówień publicznych wymaga, by warunki udziału w postępowaniu były proporcjonalne do przedmiotu zamówienia (przed 28.07.16 r. - art 22 ust 5, od 28.07.16 r. - art 22 ust 1a PZP). W praktyce najwygodniejszym sposobem opisania warunku wiedzy i doświadczenia w sposób proporcjonalny jest wskazanie minimalnych wartości wykonanych wcześniej dostaw, usług lub robót budowlanych i ustalenie tych wartości na poziomie zbliżonym do wartości zamówienia.

Wymóg, by wykonawca wykazał się wcześniejszym wykonaniem zamówień o wartości przekraczającej wartość szacunkową zamówienia może być uznany za nadmierny i nieproporcjonalny, a więc niezgodny z art. 22 ust 1a PZP (a w postępowaniach wszczętych przed 28.07.16 r. - z art 22 ust 5 PZP)

Ponadto tak postawiony warunek preferuje tych wykonawców, którzy są w stanie wykazać jego spełnianie, podczas gdy pozostali podlegają wykluczeniu z postępowania, choć nie podlegaliby, gdyby warunek został skonstruowany w sposób proporcjonalny.

Nie można wykluczyć, że takie działanie zamawiającego jest efektem zachowań korupcyjnych, na skutek których zamawiający "ustawił" postępowanie pod konkretnego wykonawcę.

Wskaźnik będzie miał zastosowanie jedynie w przypadku, gdy w ogłoszeniu o zamówieniu zamawiający wskaże wartość szacunkową zamówienia - wzór ogłoszenia publikowanego w BZP pozwala na pominięcie tej informacji.



### Opis techniczno-prawny

#### TED2004

II.2.1. „Szacunkowa wartość bez VAT"/ ”Estimated value excluding VAT” – oprogramowanie powinno ustalić podaną tu wartość a następnie

III.2.3 "kwalifikacje techniczne" / “technical capacity” – wyrażenie “o wartości nie mniejszej niż ….” z użyciem wartości liczbowej; wartość ta przekracza wartość z II.2.1.

#### TED2014

 II.2.6. „Wartość bez VAT" – oprogramowanie powinno ustalić podaną tu wartość a następnie

III.1.3 "zdolność techniczna i kwalifikacje zawodowe" / “technical and professional ability” – wyrażenie “o wartości nie mniejszej niż ….” z użyciem wartości liczbowej; wartość ta przekracza wartość z II.1.6.

#### BZP2013

Brak danych - ogłoszeni e nie zawiera informacji o szacunkowej wartości zamówienia.

#### BZP2016

II.6. „Wartość bez VAT" – oprogramowanie powinno ustalić podaną tu wartość a następnie

III.1.3 "zdolność techniczna lub zawodowa" – wyrażenie “o wartości nie mniejszej niż ….” z użyciem wartości liczbowej; wartość ta przekracza wartość z II.1.6.


### Umocowanie prawne

Opisanie warunku udziału w sposób nieproporcjonalny stanowi naruszenie art 22 ust 1a PZP. Natomiast w odniesieniu do postępowań wszczętych przed 28 lipca 2016 r. takie działanie było niezgodne z art 22 ust 5 PZP.
