## Cena (bez VAT) wybranej oferty jest taka sama jak wartość szacunkowa zamówienia

*Wskaźnik dotyczy ogłoszenia o udzieleniu zamówienia.*

**Nazwa angielska wskaźnika**: The price (exluding VAT) of selected offer is the same as the estimated value of the contract

**Nazwa angielska oryginalnego wskaźnika**: N/A

**One-liner:** Zbieżność ceny wybranej oferty i wartości szacunkowej zamówienia może być dowodem preferencyjnego traktowania wykonawcy.

### Opis rozszerzony 

Większość zamawiających w Polsce nie ujawnia wartości szacunkowej zamówienia przed otwarciem ofert. Sytuację, w której cena oferty najkorzystniejszej jest dokładnie taka sama, co wartość szacunkowa można wytłumaczyć na trzy sposoby.

1. przypadek - przy tak dużej liczbie postępowań prowadzonych w Polsce (ok. 200.000 rocznie) nie można wykluczyć takiego zbiegu okolicznosci;
2. wykonawca poznał wartość szacunkową przed złożeniem oferty - co nie musi świadczyć o preferencyjnym traktowaniu jednego z uczestników postępowania. Zamawiający mógł upublicznić wartość szacunkową w ogłoszeniu, wartość szacunkowa była ujawniona w publicznym planie zamówień publicznych (lub w jawnym budżecie jednostki), wykonawca mógł ją poznać podczas poprzednio prowadzonego postępowania
3. zamawiający przekazał informację o wartości szacunkowej zamówienia jedynie preferowanemu przez siebie wykonawcy.

Oznaczenie opisanej sytuacji czerwoną flagą ma na celu zasygnalizowanie ryzyka nierównego traktowania wykonawców (por. "c"). Informacja o wartości szacunkowej zamówienia daje wykonawcy przewagą nad konkurentami, co zwiększa jego szanse na uzyskanie zamówienia.


### Opis techniczno-prawny

#### TED2004

N/A - ogłoszenie o udzielenie zamówienia pozwala na podanie wartości szacunkowej bez VAT i końcowej wartości zamówienia z VAT. Wartości są więc nieporównywalne.



#### TED2014

V.2.4. "Informacje na temat wartości zamówienia/części (bez VAT)" / “Information on value of the contract/lot (excluding VAT)”

"Początkowa szacunkowa całkowita wartość zamówienia/części" / “Initial estimated total value of the contract/lot” - system ustala wartość (Y)

"Całkowita końcowa wartość umowy/części" / “Total value of the contract/lot” - system ustala wartość (X)

Aktywacja czerwonej flagi gdy Y=X



#### BZP2013

N/A - w ogłoszeniu o udzieleniu zamówienia zamawiający podaje wartość szacunkową (a więc bez VAT) oraz cenę oferty (z VAT) - wartości te są nieporównywalne



#### BZP2016

N/A - w ogłoszeniu o udzieleniu zamówienia zamawiający podaje wartość szacunkową (a więc bez VAT) oraz cenę oferty (z VAT) - wartości te są nieporównywalne



### Umocowanie prawne

Sytuacja, w której cena oferty dokładnie odpowiada wartości szacunkowej zamówienia nie stanowi naruszenia PZP.
