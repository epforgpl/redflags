## Postępowania bez uprzednich ogłoszeń

*Wskaźnik dotyczy ogłoszenia o udzieleniu zamówienia.*

**Nazwa angielska zaadaptowanego wskaźnika**: Procedures without prior publications

**Nazwa angielska oryginalnego wskaźnika**: Procedures without prior publications (2.2.2.1.)

**One-liner:** Zamawiajacy udzielił zamówienia po przeprowadzeniu procedury zamkniętej

### Opis rozszerzony 

Ogłoszenia o zamówieniu zapewniają dostęp do danego zamówienia wszystkim zainteresowanym wykonawcom. Z tego powodu procedury wszczynane poprzez publikację ogłoszenia w BZP lub TED określane są mianem procedur otwartych. Ponadto publikacja ogłoszenia o zamówieniu skutkuje jego jawnością już od wszczęcia postępowania. Ustawodawca ustanowił jednak szereg procedur zamkniętych, które wszczynane są poprzez zaproszenie do udziału w postępowaniu jedynie wykonawców wskazanych przez zamawiającego. W polskim prawie do tej grupy zaliczamy np. zapytanie o cenę czy zamówienie z wolnej ręki. Zamawiający jest uprawniony do przeprowadzenia takiego postępowania, jeżeli zachodzi jedna z przesłanek wyboru danego trybu.

Pozostałe podmioty (oraz opinia publiczna) dowiadują się o danym postępowaniu dopiero po udzieleniu zamówienia. Niekiedy przeprowadzenie postępowania w trybie zamówienia z wolnej ręki jest niezbędne (np. w sytuacji, w której konieczne jest szybkie wykonanie prac zabezpieczających budynek przed zawaleniem).

Realne jest jednak ryzyko, że do wyboru trybu lub udzielenia zamówienia doszło na skutek zachowań korupcyjnych.

Wskaźnik oznaczy czerwoną flagą postępowania, których wszczęcie nie odbywa się za pomocą ogłoszenia o zamówieniu.

### Opis techniczno-prawny

UWAGA! Dotyczy ogłoszeń o udzieleniu zamówienia!!!!

#### TED2004

IV.1.1. „Rodzaj procedury"/ „Type of procedure” – zaznaczona opcja „negocjacyjna bez uprzedniego ogłoszenia”/”negotiated without a call for competition” albo „udzielenie zamówienia bez uprzedniej publikacji ogłoszenia o zamówieniu w Dzienniku Urzędowym Unii Europejskiej” / „Award of contract without prior publication of a contract notice in the Official Journal of the European Union”

#### TED2014

IV.1.1. „Rodzaj procedury" / „Type of procedure” – zaznaczona opcja „udzielenie zamówienia bez uprzedniej publikacji ogłoszenia o zaproszenia do ubiegania się o zamówienie w Dzienniku Urzędowym Unii Europejskiej” / „Award of contract without prior publication of a call for competition in the Official Journal of the European Union”

#### BZP2013

III.1. „Tryb udzielenia zamówienia" – zaznaczona opcja „negocjacje bez ogłoszenia” albo „zamówienie z wolnej ręki” albo „zapytanie o cenę”

#### BZP2016

III.1. „Tryb udzielenia zamówienia" – zaznaczona opcja „negocjacje bez ogłoszenia” albo „zamówienie z wolnej ręki” albo „zapytanie o cenę”

### Umocowanie prawne

Udzielenie zamówienia publicznego w wyniku przeprowadzenia procedury zamkniętej nie stanowi per se naruszenia PZP.
