## Zdolność techniczna lub zawodowa – nieprawidłowy okres badania wiedzy i doświadczenia wykonawcy

**Nazwa angielska zaadaptowanego wskaźnika**: Technical capacity – period of experience requirement (2.2.1.18)

**Nazwa angielska oryginalnego wskaźnika**: Technical capacity – period of reference requirement (2.2.1.18)

**One-liner:** Zamawiający określił zbyt długi lub zbyt krótki okres badania doświadczenia wykonawcy

### Opis rozszerzony 

Wykonanie niektórych zamówień wymaga od wykonawców dysponowania nie tylko określonymi zasobami technicznymi (np. odpowiednim sprzętem) ale także odpowiednią wiedzą i doświadczeniem. Zamawiający stawiając warunek wiedzy i doświadczenia oczekuje od wykonawców wykazania, że w przeszłości prawidłowo wykonali  dostawy, usługi lub roboty budowlane zbliżone charakterem do przedmiotu zamówienia. Na dowód wykonawcy ci są zobowiązani do przedstawienia wykazu zrealizowanych zamówień oraz dokumentów potwierdzających, że zamówienia te zostały wykonane należycie (tzw. referencji). Można więc powiedzieć, że zamawiający zmierza do poznania "historii" danej firmy w celu weryfikacji, czy jej wiedza i doświadczenie dają nadzieję, na bezproblemowe wykonanie zamówienia.

Z punktu widzenia opisywanego wskaźnika istotny jest badany okres tej "historii". Rozporządzenie w sprawie rodzajów dokumentów określa, że zamawiający może żądać wykazu wykonanych robót budowlanych za okres ostatnich pięciu lat (a jeżeli okres prowadzenia działalności jest krótszy - za ten okres). W przypadku zamówień na dostawy lub usługi, wykaz może dotyczyć zamówień za okres ostatnich trzech lat (a jeżeli okres prowadzenia działalności jest krótszy - za ten okres).

Zamawiający nie ma prawa wydłużać tego okresu, ani go skracać.

Sytuacja, w której zamawiający wydłuża bądź skraca okres historii działalności wykonawców, jest niezgodna z obowiązującymi przepisami. Może też prowadzić do wyeliminowania z postępowania wykonawców, którzy zgodnie z rozporządzeniem mogliby wykazać daną robotę budowlaną (np. wykonaną 4 lata temu), lecz zamawiający bezprawnie im to uniemożliwia (żądają wykazu robót budowlanych za okres jedynie 3  ostatnich lat). Taka praktyka może być przejawem preferowania jednego z wykonawców kosztem pozostałych. Czerwona flaga wskaże zatem naruszenie prawa, ale także ryzyko zachowań korupcyjnych.

### Opis techniczno-prawny

#### TED2004

**Roboty budowlane**

II.1.2. „Rodzaj zamówienia..." / "Type of contract...” – zaznaczona opcja „roboty budowlane” / “works”

Oraz

III.2.3. („kwalifikacje techniczne"/ "technical capacity”) – fragment wpisu “w okresie ostatnich pięciu lat przed upływem terminu składania ofert” zawiera inną wartość niż 5. Wartość może być podana słownie lub cyfrą.

**Dostawy lub usługi**

II.1.2. „Rodzaj zamówienia" / "type of contract…”– zaznaczona opcja “dostawy”/”supplies” lub “usługi”/”services”

Oraz

III.2.3. („kwalifikacje techniczne"/ "technical capacity”) – fragment wpisu “w okresie ostatnich trzech lat przed upływem terminu składania ofert” zawiera inną wartość niż 3. Wartość może być podana słownie lub cyfrą.

#### TED2014

**Roboty budowlane**

II.1.3. „Rodzaj zamówienia." / "Type of contract” – zaznaczona opcja „roboty budowlane” / “works”

Oraz

III.1.3. („zdolność techniczna i kwalifikacje zawodowe"/ "technical and professional ability”) – fragment wpisu “w okresie ostatnich pięciu lat przed upływem terminu składania ofert” zawiera inną wartość niż 5. Wartość może być podana słownie lub cyfrą.

**Dostawy lub usługi**

II.1.3. „Rodzaj zamówienia." / "Type of contract” – zaznaczona opcja “dostawy”/”supplies” lub “usługi”/”services”

Oraz

III.1.3. („zdolność techniczna i kwalifikacje zawodowe"/ "technical and professional ability”) – fragment wpisu “w okresie ostatnich trzech lat przed upływem terminu składania ofert” zawiera inną wartość niż 3. Wartość może być podana słownie lub cyfrą.

#### BZP2013

**Roboty budowlane**

II.1.2. „Rodzaj zamówienia" – zaznaczona opcja „roboty budowlane”

Oraz

III.3.2. („wiedza i doświadczenie") – fragment wpisu "w okresie ostatnich pięciu lat przed upływem terminu składania ofert” zawiera inną wartość niż 5. Wartość może być podana słownie lub cyfrą.

**Dostawy lub usługi**

II.1.2. „Rodzaj zamówienia" – zaznaczona opcja dostawy” lub "usługi”

Oraz

III.3.2. („wiedza i doświadczenie") – fragment wpisu "w okresie ostatnich trzech lat przed upływem terminu składania ofert” zawiera inną wartość niż 3. Wartość może być podana słownie lub cyfrą.

#### BZP2016

**Roboty budowlane**

II.2. „Rodzaj zamówienia" – zaznaczona opcja „roboty budowlane”

Oraz

III.1.3. („zdolność techniczna lub zawodowa") – fragment wpisu "w okresie ostatnich pięciu lat przed upływem terminu składania ofert” zawiera inną wartość niż 5. Wartość ta może być podana słownie lub cyfrą.

**Dostawy lub usługi**

II.2. „Rodzaj zamówienia" – zaznaczona opcja dostawy” lub "usługi”

Oraz

III.1.3. („zdolność techniczna lub zawodowa") – fragment wpisu "w okresie ostatnich trzech lat przed upływem terminu składania ofert” zawiera inną wartość niż 3. Wartość ta może być podana słownie lub cyfrą.


### Umocowanie prawne

Wskazanie okresu innego niż określony w przepisach stanowi naruszenie § 1 ust 1 pkt 2 lub 3 Rozporządzenia Prezesa Rady Ministrów z 19.02.2013 r. w sprawie rodzajów dokumentów, jakich może żądać zamawiający od wykonawcy, oraz forma, w jakich te dokumenty mogą być składane.
