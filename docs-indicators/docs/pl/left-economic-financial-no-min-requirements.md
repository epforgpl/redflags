## Sytuacja ekonomiczna lub finansowa – brak minimalnych wymagań

**Nazwa angielska zaadaptowanego wskaźnika**: Economic and financial ability – no minimum requirements

**Nazwa angielska oryginalnego wskaźnika**: Economic and financial ability – no minimum requirements (2.2.1.12)

**One-liner:** Zamawiający nie określił minimalnego poziomu zdolności w zakresie sytuacji ekonomicznej lub finansowej

### Opis rozszerzony 

Zamawiający ma prawo określić warunki udziału w postępowaniu, jakie stawiane są wykonawcom. Celem tych warunków jest zmniejszenie ryzyka wyboru wykonawcy, który nie jest w stanie wykonać zamówienia ze względu na brak uprawnień lub zbyt szczupłe zasoby finansowe (np. środki na zakup materiałów), techniczne (np. urządzenia niezbędne do wykonania zamówienia) lub kadrowe (osoby, które będą wykonywać zamówienie). Wskaźnik „Sytuacja ekonomiczna lub finansowa – brak minimalnych wymagań" ma za zadanie oznaczyć czerwoną flagą postępowania, w których zamawiający zrezygnował z postawienia warunku udziału w postępowaniu określonego w art. 22 ust 1b pkt 2 PZP. W praktyce zamawiający opisuje te warunki w dwojaki sposób:

1. poprzez wymóg dysponowania środkami finansowymi (lub zdolnością kredytową) we wskazanej wysokości;
2. poprzez wymóg wykazania się przez wykonawcę określonymi parametrami ekonomicznymi (np. minimalnym obrotem rocznym, wskazanym stosunkiem aktywów do zobowiązań, ubezpieczeniem OC).

Celem zamawiającego jest weryfikacja, czy wykonawca będzie w stanie sfinansować wykonanie zamówienia. Jest to konsekwencja modelu finansowania zamówień publicznych, według którego wykonawcy, co do zasady, otrzymują wynagrodzenie dopiero po całkowitym zrealizowaniu zamówienia, co oznacza, iż ponoszą wszystkie wydatki związane z wykonawstwem (koszty zakupu materiałów, urządzeń, zatrudnienia etc.).

Brak sformułowania warunku dotyczącego sytuacji ekonomiczno-finansowej może być przejawem zamiaru dopuszczenia do postępowania wykonawcy, który na etapie prowadzenia procedury przetargowej nie posiada niezbędnych środków finansowych. Czerwona flaga w tym przypadku oznaczy ryzyko zachowań korupcyjnych, do których mogło dojść na etapie przygotowania postępowania (w celu skłonienia zamawiającego do złagodzenia warunków udziału w postępowaniu) oraz do których może dojść na etapie realizacji zamówienia (np. w celu skłonienia do uruchomienia płatności częściowych lub zaliczek albo do zmiany przedmiotu zamówienia mającej na celu obniżenie kosztów jego wykonania).

Wielu polskich zamawiających unika wprowadzania warunków udziału  w postępowaniach o stosunkowo niewielkiej wartości oraz przy udzielaniu zamówień prostych, a więc nie wymagających od wykonawców dysponowania znaczącymi zasobami kadrowymi, finansowymi lub technicznymi (np. dostawa samochodu,  niewielkiej liczby komputerów, materiałów biurowych, środków czystości). Jest to praktyka racjonalna: nie komplikuje postępowania i nie utrudnia wykonawcom dostępu do zamówienia. Oznaczanie czerwoną flagą wszystkich postępowań, w których nie opisano warunku dotyczącego sytuacji finansowej nie jest zatem rozwiązaniem właściwym.

System będzie monitorował postępowania, których wartość szacunkowa zamówienia przekracza 1 milion złotych. Opiera się to na założeniu, że wykonanie zamówienia o takiej wartości wymaga dysponowania znacznymi zasobami finansowymi.

### Opis techniczno-prawny

#### TED2004

II.2.1. "Szacunkowa wartość bez VAT"/”estimated value excluding VAT” - wartość mniejsza niż 1.000.000 PLN

III.2.2. „zdolność ekonomiczna i finansowa"/”economic and financial ability” – brak wpisu


#### TED2014

II.1.5 „szacunkowa całkowita wartość" / „estimated total value” – wartość mniejsza niż 1.000.000 PLN

oraz

III.1.2. „sytuacja ekonomiczna i finansowa" / economic and financial standing” – brak wpisu

#### BZP2013

III.3.5. "Sytuacja ekonomiczna i finansowa"   – brak wpisu

W przypadku badania postępowań ogłoszonych jeszcze w BZP2013 proponuję ograniczyć monitoring wyłącznie do robót budowlanych. W przypadku akceptacji mojej propozycji proszę dodatkowo uwzględnić

II.1.2. "Rodzaj zamówienia" – zaznaczona opcja „roboty budowlane”

Ponadto w opisie rozszerzonym wprowadzę dodatkową uwagę wyjaśniającą szczególne potraktowanie postępowań sprzed 28.07.2016 r . – wynika to z braku wartości szacunkowej zamówienia w „starym" ogłoszeniu (BZP2013).

#### BZP2016

II.6. "Całkowita wartość zamówienia" – wartość mniejsza niż 1.000.000 zł. (PLN) - wpis nie jest obowiązkowy

III.1.2 "sytuacja ekonomiczna lub finansowa" – brak wpisu

W przypadku braku wartości z II.6, proponuję ograniczyć zastosowanie wskaźnika do zamówień na roboty budowlane

II.2. "rodzaj zamówienia" - zaznaczona opcja “roboty budowlane”


### Umocowanie prawne

Brak tego warunku nie stanowi naruszenia PZP.

