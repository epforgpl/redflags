## Umowa ramowa z jednym wykonawcą

**Nazwa angielska zaadaptowanego wskaźnika**: Framework agreement with a tenderer

**Nazwa angielska oryginalnego wskaźnika: **Framework agreement with a tenderer (2.2.1.2)

**One-liner:** Zamawiający zamierza zawrzeć umowę ramową tylko z jednym wykonawcą

### Opis rozszerzony 

Umowa ramowa to rozwiązanie, za pomocą którego zamawiający najpierw tworzy grupę „potencjalnych" wykonawców, a następnie powierza wykonanie części zamówienia objętego umową ramową temu z nich, który zaoferuje najkorzystniejsze warunki na daną część.

Mamy tu zatem do czynienia z dwoma etapami udzielania zamówienia. Na pierwszym z nich zamawiający, po przeprowadzeniu postępowania, wybiera wykonawców, z którymi zawiera umowę ramową określającą ogólne warunki realizacji zamówienia. Na drugim etapie zamawiający udziela skonkretyzowanego zamówienia (np. co do asortymentu, ilości, terminu wykonania) któremuś z wykonawców-stron umowy ramowej. Udzielenie zamówienia może być poprzedzone przeprowadzeniem uproszczonej procedury konkurencyjnej. Ten etap może być wielokrotnie powtarzany.

Taki mechanizm sprawdzi się np. przy dostawach sukcesywnych, których ostatecznej wielkości i struktury asortymentu nie da się precyzyjnie ustalić. Przykładem mogą być dostawy różnego rodzaju leków lub wyrobów medycznych do szpitala.

Modelowa umowa ramowa zawierana jest z kilkoma wykonawcami, co zapewnia konkurencyjność ofert złożonych na drugim etapie. Chodzi tu nie tylko o optymalizację w aspekcie ekonomicznym procesów zakupowych, ale także o wprowadzenie kontroli realizacji zamówienia publicznego nawzajem przez wielu konkurentów.

Art. 101a ust. 1 pkt 1 ustawy Prawo zamówień publicznych dopuszcza sytuację, w której zamawiający zamierza zawrzeć umowę ramową wyłącznie z jednym wykonawcą. Mimo prawnej dopuszczalności, postępowania takie zostaną oznaczone czerwoną flagą z uwagi na zespół następujących czynników:

1. zamawiający 	i wykonawca dysponują pewną swobodą kształtowania treści tzw. 	umowy wykonawczej. Warunki zamówienia mogą odbiegać od warunków 	określonych w umowie ramowej (por. art. 101a ust. 3 i 4 PZP, ponadto art. 144 dopuszcza możliwość zmian umowy ramowej, 	nowelizacją z 22.06.2016 uchylono art. 101 ust 3 PZP, zgodnie z 	którym oferty złożone w drugim etapie nie mogą być mniej 	korzystne od ofert z etapu pierwszego);
2. zamawiający 	zawierając umowę wykonawczą na podstawie umowy ramowej nie jest 	zobowiązany do publikacji ogłoszenia o udzieleniu zamówienia 	(por. art. art. 95 ust 6 PZP);
3. w 	toku realizacji umowy ramowej brak innych podmiotów (konkurentów), 	którzy mogą kontrolować prawidłowość realizacji umowy ramowej.

Czynniki te sprawiają, że ryzyko zachowań korupcyjnych jest wyższe.

### Opis techniczno-prawny

#### TED2004

II.1.3. – zaznaczona opcja "Ogłoszenie dotyczy umowy ramowej"/”The notice involves the establishment of a framework agreement”

II.1.4. – zaznaczona opcja „Umowa ramowa z jednym wykonawcą"/”Framework agreement with a single operator”

#### TED2014

IV.1.3. – zaznaczona opcja "Zamówienie obejmuje zawarcie umowy ramowej"/”The procurement involves the establishment of a framework agreement” oraz zaznaczona opcja „Umowa ramowa z jednym wykonawcą”/”Framework agreement with a single operator”

#### BZP2013

**Stosowanie wskaźnika do BZP2013**: niemożliwe - brak niezbędnych danych w formularzach BZP2013

#### BZP2016

Sekcja wstępna "Ogłoszenie dotyczy" – zaznaczona opcja “zawarcia umowy ramowej”

IV.1.7. – zaznaczona opcja „umowa będzie zawarta z jednym wykonawcą"

### Umocowanie prawne

Zawarcie umowy ramowej z jednym wykonawcą nie stanowi *per se* naruszenia prawa.