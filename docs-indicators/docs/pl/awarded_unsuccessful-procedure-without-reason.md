## Unieważnienie postępowania bez podania przyczyn

*Wskaźnik dotyczy ogłoszenia o udzieleniu zamówienia.*

**Nazwa angielska zaadaptowanego wskaźnika**: Unsuccessful procedure without statement of reason

**Nazwa angielska oryginalnego wskaźnika**: Unsuccessful procedure without statement of reason (2.2.2.6)

**One-liner:** Zamawiajacy nie podał przyczyn unieważnienia postępowania

### Opis rozszerzony 

Postępowanie może się zakończyć udzieleniem zamówienia (tj. zawarciem umowy z wybranym wykonawcą) lub unieważnieniem. Unieważnienie postępowania jest dopuszczalne wyłącznie w przypadkach wskazanych w ustawie (art. 93 PZP). Taka decyzja powinna być uzasadniona. Bezpodstawne unieważnienie postępowania stanowi nie tylko naruszenie PZP, ale w przypadku zamawiających będących jednostkami sektora finansów publicznych (większość zamawiających) jest równocześnie kwalifikowane jako naruszenie dyscypliny finansów publicznych. Chodzi o uniknięcie sytuacji, w której zamawiający unieważnia postępowanie, gdy „preferowany" przez zamawiającego wykonawca nie ma szans na uzyskanie zamówienia (np. zaoferował wyższą cenę).

Przez wiele lat polskie prawo zamówień publicznych nie przewidywało obowiązku publikacji informacji o unieważnieniu postępowania. Od 28 lipca 2016 r. taki obowiązek został wprowadzony (art. 92 ust. 2 w zw. z ust. 1 pkt 7 PZP oraz ogłoszenie o udzieleniu zamówienia – wstęp do Sekcji IV). Zamawiający muszą nie tylko poinformować o fakcie unieważnienia postępowania, ale także wskazać podstawę i przyczynę unieważnienia.

Brak uzasadnienia prawnego i faktycznego (lub bardzo lakoniczne uzasadnienie) rodzi wątpliwości co do legalności unieważnienia. Wskaźnik oznaczy czerwoną flagą postępowania ze względu na ryzyko unieważnienia postępowania w celu umożliwienia „preferowanemu" przez zamawiającego wykonawcy ponownego ubiegania się o zamówienie w kolejnym postępowaniu.

### Opis techniczno-prawny

#### TED2004

Brak informacji o unieważnieniu i jego przyczynach

#### TED2014

Zamawiający podają jedynie informację o unieważnieniu postępowania. Brak pola do wskazania podstaw prawnych i faktycznych decyzji o unieważnieniu

#### BZP2013

Brak informacji o unieważnieniu postępowania

#### BZP2016

IV. „udzielenie zamówienia", sekcja wstępna – zaznaczona opcja „postępowanie/część zostało unieważnione”

oraz

brak wpisu lub wpis krótszy niż 300 znaków (ze spacjami) w polu „Należy podać podstawę i przyczynę uzasadnienia unieważnienia postępowania:"

### Umocowanie prawne

Unieważnienie postępowania *per se* nie stanowi naruszenia PZP.