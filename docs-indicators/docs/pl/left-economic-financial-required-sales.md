## Sytuacja ekonomiczna lub finansowa – wymagane obroty przekraczają wartość szacunkową zamówienia

**Nazwa angielska zaadaptowanego wskaźnika**: Economic and financial ability – required sales revenues exceed estimated value

**Nazwa angielska oryginalnego wskaźnika**: Economic and financial ability – required sales revenues > estimated value – 2.2.1.14

**One-liner:** Zamawiający zamierza dopuścić do udziału w postępowaniu wyłącznie wykonawców, których roczny obrót przekroczył szacunkową wartość zamówienia

### Opis rozszerzony 

Istota i funkcje warunku dotyczącego sytuacji finansowej lub ekonomicznej zostały opisane przy wskaźniku „Sytuacja ekonomiczna lub finansowa – brak minimalnych wymagań". Zamawiający ma prawo oczekiwać, by wykonawcy wykazali się określonym minimalnym obrotem rocznym. Nowe przepisy określają górną granicę wymagań zamawiającego – określony minimalny obrót roczny nie może przekraczać dwukrotności wartości zamówienia (art. 22c ust 2 PZP). Mimo to uznajemy za proporcjonalny wymóg wykazania się minimalnym obrotem rocznym w wysokości nie przekraczającej wartości zamówienia. Czerwona flaga wskaże zatem nie tyle naruszenie prawa, ile praktykę ograniczającą konkurencyjność postępowania, co może być skutkiem lub prowadzić do zachowań korupcyjnych.

Wskaźnik będzie miał zastosowanie jedynie w przypadku, gdy w ogłoszeniu o zamówieniu zamawiający wskaże wartość szacunkową zamówienia - wzór ogłoszenia publikowanego w BZP pozwala na pominięcie tej informacji.

### Opis techniczno-prawny

#### TED2004

II.2.1. „szacunkowa wartość bez VAT" / „estimated value excluding VAT” – oprogramowanie powinnno ustalić podaną tu wartość a następnie

III.2.2. „zdolność ekonomiczna i finansowa"/”economic and financial ability” – wpis z użyciem wartości liczbowej; wartość ta przekracza wartość z II.2.1.

#### TED2014

II.2.6. „wartość bez VAT" / „value excluding VAT” – oprogramowanie powinno ustalić podaną tu wartość a następnie

III.1.2. „zdolność ekonomiczna i finansowa"/”economic and financial ability” – wpis z użyciem wartości liczbowej; wartość ta przekracza wartość z II.2.6.

#### BZP2013

Brak danych o wartości szacunkowej zamówienia.

#### BZP2016

II.6. „Wartość bez VAT" – oprogramowanie powinno ustalić podaną tu wartość (jej podanie nie jest obligatoryjne) a następnie

III.1.2 "sytuacja ekonomiczna lub finansowa" – wpis z użyciem wartości liczbowej; wartość ta przekracza wartość z II.6.

### Umocowanie prawne

Ustawa (art. 22c ust 2 PZP) pozwala na określenie minimalnego rocznego obrotu w wysokości większej niż wartość zamówienia. Jeżeli określona przez zamawiającego wysokość obrotu przekroczy dwukrotność wartości zamówienia, może to stanowić naruszenie art. 22c ust 2 PZP.

