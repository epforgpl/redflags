## Niewielka liczba złożonych ofert [+]

*Wskaźnik dotyczy ogłoszenia o udzieleniu zamówienia.*

**Nazwa angielska zaadaptowanego wskaźnika**: A small number of tenders received

**Nazwa angielska oryginalnego wskaźnika**: Number of tenders received (low) – 2.2.2.2.

**One-liner:** W postępowaniu złożono mniej niż trzy oferty

### Opis rozszerzony 

Duża liczba złożonych ofert zapewnia efektywną konkurencyjność postępowania, co daje nie tylko pozytywny efekt ekonomiczny. Im więcej wykonawców zainteresowanych uzyskaniem zamówienia, tym trudniejsze jest manipulowanie jego wynikiem. Konkurujący wykonawcy kontrolują bowiem prawidłowość działań zamawiającego. Konkurencyjność postępowania przyczynia się więc w pewnym stopniu do rzetelności i uczciwości postępowania.

Niewielka liczba złożonych ofert najczęściej wynika z obiektywnych przyczyn, nieleżących po stronie zamawiającego – rynek nie zawsze jest zainteresowany danym zamówieniem. Może to wynikać np. z położenie geograficznego zamawiającego (miejsca wykonania zamówienia), z wielkości zamówienia lub ze szczególnych warunków jego realizacji (np. częste ale niewielkie dostawy sukcesywne).

Nie można jednak wykluczyć, iż mała liczba ofert wynika z parametrów postępowania takich jak: opis przedmiotu zamówienia lub warunki udziału w postępowaniu utrudniające wykonawcom dostęp do zamówienia, krótkie terminy składania ofert.

Wskaźnik oznaczy czerwoną flagą postępowania, w których złożono jedną lub dwie oferty ze względu na ryzyko, iż brak konkurencyjności postępowania wynika z celowych działań zamawiającego. Te zaś mogą być efektem zachowań korupcyjnych.

### Opis techniczno-prawny

#### TED2004

V.2. „Informacje o ofertach" / „Informations about offers”, sekcja „liczba otrzymanych ofert” / „number of offers received” – wskazana wartość to "1” lub “2”

#### TED2014

V.2.2. „Informacje o ofertach" / „informations about tenders”, sekcja „liczba otrzymanych ofert” / „number of tenders received” – wskazana wartość to "1” lub “2”

#### BZP2013

IV.2. „liczba otrzymanych ofert" – wskazana wartość to "1” lub “2”

#### BZP2016

IV.3. „liczba otrzymanych ofert" – wskazana wartość to "1” lub “2”

### Umocowanie prawne

Niewielka liczba ofert nie stanowi naruszenia PZP.
