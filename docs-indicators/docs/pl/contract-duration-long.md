
## Długi czas obowiązywania umowy

**Nazwa angielska zaadaptowanego wskaźnika**: Duration of the contract (long)

**Nazwa angielska oryginalnego wskaźnika**: Term of the contract (long or indefinite) (2.2.1.10)

**One-liner:** Zamawiający zamierza zawrzeć umowę na czas nieoznaczony lub dłuższy niż 4 lata

### Opis rozszerzony 

Art. 142 ust 1 PZP wprowadza zasadę zawierania umów na czas oznaczony. Wymusza ona cykliczne prowadzenie procedur zamówieniowych i tym samym otwieranie rynku zamówień publicznych na konkurencję. Zawieranie umów długoterminowych wywołuje skutek przeciwny – na wiele lat ogranicza, a wręcz wyłącza, dostęp konkurentów do danego zamówienia. Niekiedy zawarcie umowy długoterminowej jest konieczne (np. umowa kredytu). Uwzględnił to ustawodawca określając przesłanki dopuszczalności zawarcia umowy na czas dłuższy niż 4 lata (art. 142 ust 2 PZP) oraz na czas nieoznaczony (art. 143 ust 1 i 1a PZP). Mimo to system będzie oznaczał takie przypadki sygnalizując ryzyko zachowań korupcyjnych. Bezpodstawnie trwałe relacje prawne mogą wynikać ze szczególnych, nieformalnych i nielegalnych związków pomiędzy określonym wykonawcą a zamawiającym.

### Opis techniczno-prawny 

#### TED2004

II.3. – wskazany okres przekracza 4 lata

ponadto:

II.1.8. – zaznaczona opcja „to zamówienie podzielone jest na części TAK"/”this contract is divided into lots YES”

Załącznik B/Annex B pkt 4 - wskazany okres przekracza 4 lata

#### TED2014

II.2.7. – wskazany okres przekracza 4 lata (w przypadku podziału zamówienia na części, pozycja II.2.7. jest zwielokrotniana)

#### BZP2013

W przypadku zamówienia jednoczęściowego:

II.2 – wskazany okres przekracza 4 lata

albo w przypadku zamówienia wieloczęściowego:

II.1.7. – zaznaczona opcja „TAK"

Załącznik I (informacje dotyczące ofert częściowych) pkt 3 - wskazany okres (w którejkolwiek z części) przekracza 4 lata, [przykład załącznika w BZP](http://bzp0.portal.uzp.gov.pl/index.php?ogloszenie=show&pozycja=308500&rok=2015-11-16)

#### BZP2016

II.8 – wskazany okres przekracza 4 lata (w przypadku podziału zamówienia na części, pozycja II.1.8. jest zwielokrotniana)

### Umocowanie prawne

Zawarcie umowy na czas nieoznaczony lub dłuższy niż 4 lata jest w pewnych okolicznościach dopuszczalne. 