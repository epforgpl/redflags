## Wysokość wadium

**Nazwa angielska zaadaptowanego wskaźnika**: High amount of tender guarantee

**Nazwa angielska oryginalnego wskaźnika**: Tender guarantee (amount) 2.2.1.31

**One-liner:** Zamawiający żąda wniesienia wadium w kwocie przekraczającej dopuszczalny poziom

### Opis rozszerzony 

Wadium stanowi zabezpieczenie oferty. Jest to określona kwota, którą zamawiający zatrzymuje w sytuacji gdy wybrany wykonawca odmówi podpisania umowy. Wysokość tej kwoty ustala zamawiający i wpisuje ją do ogłoszenia o zamówieniu. Nie może ona przekraczać 3% wartości szacunkowej zamówienia.

Wadium odgrywa ważną rolę w procesie udzielania zamówień publicznych – „dyscyplinuje" wykonawców zniechęcając ich do składania „niepoważnych” ofert. Niemniej jednak kwota wadium przekraczająca dopuszczalny poziom (3% wartości zamówienia) nie tylko stanowi naruszenie prawa (art. 45 ust 4 PZP), ale zamyka dostęp do postępowania wykonawcom, którzy nie są w stanie wnieść wadium w takiej wysokości. W grę wchodzi więc ograniczenie konkurencyjności postępowania. Takie działanie może być efektem zachowań korupcyjnych.

Wskaźnik będzie miał zastosowanie jedynie w przypadku, gdy w ogłoszeniu o zamówieniu zamawiający wskaże wartość szacunkową zamówienia - wzór ogłoszenia publikowanego w BZP pozwala na pominięcie tej informacji.

### Opis techniczno-prawny

#### TED2004

II.2.1. „szacunkowa wartość bez VAT" / „estimated value excluding VAT” – oprogramowanie powinno ustalić podaną tu wartość a następnie

III.1.1. „wymagane wadia i gwarancje"/”deposits and guarantees required” – wpis z użyciem wartości liczbowej; wartość ta przekracza 3% wartości określonej w II.2.1.


#### TED2014

Brak informacji o wadium

#### BZP2013

**Stosowanie wskaźnika do BZP 2013:** niemożliwe – brak szacunkowej wartości zamówienia w ogłoszeniu.

#### BZP2016 (projekt)

II.6. „szacunkowa całkowita wartość zamówienia" – oprogramowanie powinno ustalić podaną tu wartość a następnie

IV.1.2. „Czy zamawiający żąda wniesienia wadium" – zaznaczona opcja „tak”

Oraz

„informacja na temat wadium" – wpis z użyciem wartości liczbowej – wartość ta przekracza 3% wartości określonej w II.6.

### Umocowanie prawne

Ustalenie wysokości wadium na poziomie wyższym niż 3% wartości szacunkowej zamówienia stanowi naruszenie art. 45 ust 4 PZP

